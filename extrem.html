<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Extrém Állattartás</title>
</head>

<body>
    <h1>Extrém Állattartás</h1>
<a href="index.html">Vissza a főoldalra</a>
    <p>Egyes emberek nem elégednek meg egy macska, nyúl, törpemalac, vagy szakállas agáma tartásával, annál sokkal
        különlegesebbre vágynak, veszélyes vagy speciális igényekkel rendelkező vadállatokat szeretnének. Ez azonban a
        legtöbb országban szogorúan engedélyköteles.</p>
    <div class="img">
        <img src="img/extrem/krokodilok-allatkert.jpg" alt="Krokodilok egy állatkertben">
        <p>Krokodilok egy állatkertben</p>
    </div>

    <p>Magyarországon az engedélyköteles állatok 3 kategóriába sorolhatóak:

    <ul>
        <li><b>Különösen veszélyes állatfajok:</b> Ezek az állatok jelentős veszélyt jelenthetnek az emberekre és más
            állatokra. Tartásuk kizárólag állatkertekben vagy speciális létesítményekben engedélyezett, szigorú
            feltételek mellett. Ilyenek a mérges kígyók (pl. viperák), nagymacskák (pl. tigris, oroszlán), medvék.</li>
        <li><b>Közepesen veszélyes állatfajok:</b> Ezek az állatok mérsékelt veszélyt jelenthetnek. Tartásukhoz engedély
            szükséges, amelyet az illetékes hatóság ad ki, figyelembe véve a tartási körülményeket és a tartó szakmai
            felkészültségét. Ide tartozik a tigrispiton, mérges gyíkok (pl. gila), a törpekajmán.</li>
        <li><b>Elővigyázatosságot igénylő állatfajok:</b> Ezek az állatok tartása bejelentésköteles, és a tartási
            feltételeknek megfelelőnek kell lenniük. Például strucc, méhészborz, tevék.</li>
    </ul>
    </p>
    <p>Ezen állatok gondozóinak rendszeresen meg kell újítaniuk az engedélyüket, a megfelelő feltételeket folyamatosan
        biztosítva az állatok jóléte és az emberek biztonsága érdekében.</p>

    <p>A Magyarországon előforduló vadállatok fogságba ejtése és tartása csak különleges esetekben, speciális
        létesítményekben lehetséges.</p>
    <div class="img"><img src="img/extrem/struccfarm-hajdunanas.jpg" alt="Hajdúnánási struccfarm">
        <p>Hajdúnánási struccfarm</p>
    </div>
    <p>Sajnos így is sokszor előfordul hogy arra nem megfelelő állatokat veszélyes körülmények között, felkészültség
        nélkül háziállatként tartanak, leginkább vagyonos emberek egyfajta státusszimbólumként. Híres eset például az
        Egyesült Államokbeli Tiger Kingként is ismert Joe Exotic tigrisei, illetve világszerte hallani különféle
        “magánállatkertekről”, ahol
        egyéb nagymacskákat, majmokat, krokodilokat, stb. tartanak igényeiknek nem megfelelő módon.</p>
    <div class="img"><img src="img/extrem/tiger-king-880493829.jpg.webp" alt="Joe Exotic egy tigrissel">
        <p>Joe Exotic egy tigrissel"</p>
    </div>
    <p>Ezzel szemben a hivatalos állatkerteken kívül sok olyan szervezet és magántevékenység is létezik, amely különféle
        beteg, sérült, vagy a korábban fent említett módon tartott vadállatok rehabilitációjával, veszélyeztetett fajok
        konzervációjával foglalkozik, illetve a vadonban túlélésre nem képes egyedeknek ad új esélyt az életre, például
        különböző nagymacska védelmi egyesületek vagy a magyar Rókales alapítvány.</p>
    <div class="img"><img src="img/extrem/rokales-roka.jpg" alt="Egy Rókales alapítvány által mentett róka">
        <p>Egy Rókales alapítvány által mentett róka</p>
    </div>
</body>

</html>