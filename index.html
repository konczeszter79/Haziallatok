<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Szőrös, Tollas, Pikkelyes Családtagok</title>
</head>

<body>
    <h1>Szőrös, Tollas, Pikkelyes Családtagok</h1>
    <h2>A háziállattartás története</h2>

    <p>Nem tudni pontosan mikor kezdett az emberiség állatokat háziasítani, de az első erre utaló leletek körülbelül 12 ezer évesek, a jégkorszak végeztével és a letelepedett életmód és gazdálkodás kialakulásával megegyező korszakból származnak. Először csak praktikus okokból tartottunk állatokat, úgy mint vadászat segítése, vagy ruhák és ételek készítése a bőrükből és húsukból, az állatok házikedvencként tartása később alakult ki. A mai háziállatok és vad megfelelőik között sokszor jelentős különbség van, amelyet az emberek mellett élés által irányított természetes és mesterséges szelekció alakított ki, jobban adaptálva az állatokat az új környezetükhöz és az ember által kiszabott feladataikhoz.</p>

    <p>Az első háziasított állat a kutya volt, a farkas háziasításával, amelyet kezdetben vadászatra és területük őrzésére használtak az emberek. A különféle haszonállatokat mint marhák és baromfik a farmgazdálkodás kialakulásával kezdtük háziasítani. A macskákat a gabonatárolók körül megjelenő rágcsálók vonzották az emberi települések köré, amely kedvező volt az emberek számára, ezért elősegítették a maradásukat.</p>

    <p>Később, az ókori civilizációkban egyes állatoknak, leginkább kutyáknak és macskáknak kulturális jelentőségük alakult ki, például az ókori görögök és egyiptomiak vallásával is szoros kapcsolatban álltak ezek az állatok. A házikedvenc tartás először az uralkodói réteg szokása volt, Kínában a császárok kutyáinak külön szolgáik voltak, és több egyiptomi fáraót is falfestmények ábrázolnak házikedvencekkel.</p>

    <p>A középkorban a nemes hölgyek gyakran tartottak ölebeket, míg az urak körében vadászkutyák és sólymok voltak népszerűek. A közemberek körében csak a késő 18. században jelentek meg a társaságukért tartott állatok, de akkor is csak a középosztály számára volt elfogadott.</p>

    <p>Ma a házikedvemcek tartása széles körben elterjedt, a legtöbb ember aki a 21. században állatot tart azt házikedvencként teszi, illetve kutyák és néha macskák terápiás és segítő állatkért is gyakran előfordulnak fogyatékkal élők körében. Különféle egzotikus díszállatok is megjelentek, mint halak, hüllők, díszmadarak vagy akár ízeltlábúak.</p>
</body>

</html>